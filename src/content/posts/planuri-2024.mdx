---
title: Planuri 2024
icon: 🛸
date: 2024-01-30
tags:
  - personal
  - cărți
  - socialism
---

Momentan știu că anul acesta o să merg (acuși) în Croația, într-o tabără de tip ICPC, ca antrenor. Și mai știu că în semestrul doi o să țin două seminare de PA (Proiectarea Algoritmilor) și o oră de PC (Programare Competitivă), unde sper să fac treabă bună. Mai doresc să aplic după sesiune la un internship de cercetare în Bulgaria pentru vară. În rest, planurile mele principale sunt:

- 0/1000 KM pe bicicletă (dar mai întâi să se topească zăpada și să trec pe la service)
- 2/15 excursii (deplasări în afara Iașului)
- 1/25 de cărți (literare și nonliterare)
- 3/10 concerte RAP (asta presupune multe deplasări la București)
- să ajung la 80 KG (de la 93 KG)
- să mă mut (după Bulgaria)
- să învăț ca lumea latici și să-mi descopăr o pasiune în domeniul AI
- să renasc proiectul [InfoGenius](https://infogenius.ro/) și să-l duc pe cele mai înalte culmi

## 📖 Lecturi

Astea sunt cărțile pe care le-am cumpărat sau le-am primit cadou și nu am apucat să le citesc sau să le termin de citit. Vreau să le bifez cât mai repede, pentru că de fiecare dată când intru în Cărturești mă atrag cărți noi, dar nu-mi vine să le cumpăr atâta vreme cât mai am de citit acasă.

- Zahir (începută)
- De Cât Pământ Are Nevoie Un Om?
- Doar Oamenii Plictisitori Sunt Geniali la Micul Dejun
- Amurg
- Dezumanizat
- Un Detectiv Modern
- Din Cer Au Căzut Trei Mere
- 1984
- Mândrie și Prejudecată
- Uită de Griji, Începe să Trăiești (începută)

Apoi aș vrea să mă apuc de Mircea Cărtărescu și, în general, de autori români. Cu toate că sunt curios și de Kranz Fafka.

## 🛠️ Socialism

Vreau să citesc lucrările de mai jos. Pe lângă asta, aș vrea foarte mult să mă implic într-un proiect mai mare din sfera socialismului -- fie un voluntariat sau ceva în folosul comunității, fie o serie de texte care să sporească conștiința de clasă (o idee ar fi să documentez genocidul din Palestina).

- Socialism, Utopian and Scientific -- Friedrich Engels
- The Principles of Communism -- Friedrich Engels
- Wage Labour and Capital -- Karl Marx
- Imperialism, the Highest Stage of Capitalism -- Vladimir Lenin
- The State and Revolution -- Vladimir Lenin
- Origin of the Family, Private Property and the State -- Friedrich Engels
- Blackshirts and Reds -- Michael Parenti

De asemenea, vreau să merg la măcar un protest sau marș. Anul trecut am fost cât pe ce să merg la un marș pentru feminism (dar a plouat nașpa). Anul acesta am ocazia să merg la primul meu Pride!
